\chapter{Wprowadzenie}
\label{cha:wprowadzenie}

Większość ludzi w swoich domach i pracy może korzystać z dorobku technologicznej rewolucji, która
miała miejsce w ostatnich latach. Jednak w niektórych dziedzinach życia zmiany następują znacznie
wolniej - jedną z nich jest edukacja. Komputery i internet stały się dostępne w większości szkół,
jednak programy i metody nauczania często nie nadążają za postępem technologicznym, są wciąż
reliktem poprzedniej epoki. Uczniowie pracują na komputerach najnowszej generacji, jednak zwykle
wykorzystują tylko ułamki ich możliwości, nie mając dostępu do narzędzi, które faktycznie mogłyby
przyczynić się do lepszego zrozumienia poruszanych na lekcjach zagadnień. Najczęściej komputer i
internet stają się po prostu źródłem łatwo dostępnej wiedzy czy też miejscem gdzie pewne problemy
można próbować rozwiązywać wspólnie. Jest to oczywiście prawidłowe i wartościowe wykorzystanie
nowoczesnej technologi, ale jednocześnie też dosyć powierzchowne i niewyczerpujące jej pełnych
możliwości. Problemy i wyzwania stojące przed współczesną edukacją szerzej porusza Andrew A. Zucker
\cite{Zuc2009}.

Edukacja może skorzystać na technologicznej rewolucji w znacznie większym stopniu - jednym z
pomysłów są wirtualne laboratoria, które pozwolą uczniom eksplorować wybrane zagadnienia w sposób
interaktywny, szczególnie podczas nauczania przedmiotów ścisłych i przyrodniczych, tak istotnych w
dzisiejszych czasach. Cyfryzacja powinna zmienić tradycyjne oblicze lekcji z podręcznikiem i
zeszytem na pracę przy narzędziach edukacyjnych nowej generacji, wykorzystując powszechną dostępność
nowoczesnych technologii. Takie aplikacje również doskonale wpisują się w popularną ideę cyfrowych
podręczników. Dosłowne przeniesienie zawartości papierowych książek na ekrany komputerów nie
wiązałoby się ze znaczącymi zmianami - inny byłby tylko nośnik słów, wiedzy. Bez zmian natomiast
pozostałby sam proces i metody uczenia przez uczniów i studentów. Jednak jeśli wirtualny podręcznik
zostanie zintegrowany z interaktywnymi aplikacjami, pozwoli to zupełnie zmienić oblicze nauki. Uczeń
będzie miał możliwość prawdziwej eksploracji zagadnień, eksperymentowania we własnym domu, przed
własnym komputerem, podczas codziennej nauki, która może zamienić się w prawdziwą, wartościową i
przede wszystkim rozwijającą przygodę.

Najlepszym pomysłem dla podręczników przyszłości wydaje się umiejscowienie ich w internecie. Dzięki
dystrybucji poprzez to medium można uzyskać niezwykle łatwy i powszechny dostęp, jako że połączenie
z internetem jest w dzisiejszych czasach czymś w pełni osiągalnym. Internetowa dystrybucja niesie
również mnóstwo korzyści nie tylko dla użytkowników podręczników, ale także dla ich twórców -
wystarczy wymienić zalety takie jak łatwość aktualizacji i docierania do odbiorców. W związku z tym,
również narzędzia stanowiące interaktywne elementy podręczników przyszłości powinny być
przystosowane do działania w środowisku przeglądarki internetowej. Jest to zadanie wymagające,
jednak niedawny rozwój technologii i standardów internetowych takich jak HTML5 oraz WebGL, jak
również gwałtowne zmiany w samych przeglądarkach internetowych, dają ogromne możliwości w tej
materii.

Wymienione pomysły nie są tylko planami na przyszłość - te zmiany już powoli następują, cyfrowe
podręczniki i wirtualne laboratoria są trakcie rozwoju. Jedną z organizacji zajmujących się
wprowadzaniem najnowszych osiągnięć techniki do szkół jest \mbox{The Concord Consortium}. 

\section{Cel pracy}
\label{sec:celPracy}

W wyniku współpracy ze wspomnianą organizacją \mbox{The Concord Consortium} powstał wydajny
symulator fizyczny prezentujący zjawisko przewodnictwa cieplnego oraz dynamikę płynów działający w
środowisku przeglądarki internetowej. Ta interaktywna aplikacja doskonale wpisuje się w
przedstawioną ideę wirtualnych podręczników i laboratoriów, umożliwiając użytkownikom łatwiejsze
zrozumienie praw fizyki, które rządzą transferem energii.

Celem niniejszej pracy jest przedstawienie rozwiązań, które umożliwiły powstanie symulatora, ze
szczególnym naciskiem na technologię WebGL, której niestandardowe i nowatorskie zastosowanie
pozwoliło zrównoleglić obliczenia fizyczne i znaczący wzrost wydajności.

\section{Motywacja}
\label{sec:motywacja}


\section{Organizacja dokumentu}
\label{sec:organizacjaDokumentu}

[TODO: tymczasowe, poprawić]

Pierwszym rozdziałem jest z niniejszy wstęp, natomiast następne przedstawiają kolejno:

\begin{itemize}

\item Wprowadzenie do problematyki symulatora dynamiki płynów i przewodnictwa cieplnego, jego
znaczenie dla edukacji oraz przegląd istniejących, podobnych rozwiązań.

\item Opis implementacji aplikacji, ze szczególnym uwzględnieniem architektury.

\item Przedstawienie sposobu w jaki silniki fizyczne zostały zrównoleglone przy użyciu technologii
\mbox{WebGL}.

\item Ocenę systemu, w szczególności testy jakościowe, wydajnościowe oraz badanie jak konfiguracja
sprzętowa użytkownika wpływa na odbiór i jakość symulacji.

\item Podsumowanie, wnioski, oraz pomysły na dalszy rozwój aplikacji.

\end{itemize}

