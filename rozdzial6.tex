\chapter{Podsumowanie oraz dalszy rozwój}

Celem niniejszej pracy było stworzenie interaktywnej, edukacyjnej symulacji,
która modeluje mechanizmy przekazywania ciepła takie jak przewodnictwo cieplne
oraz konwekcja. Ponadto możliwe miało być również modelowanie zagadnień
związanych z szeroko pojętą dynamiką płynów.

Po dogłębnej analizie oraz ocenie aplikacji \en można stwierdzić, iż udało się
w pełni zrealizować postawione cele. Powstało narzędzie o wartościowym,
edukacyjnym charakterze, realizujące wszelkie założenia projektowe. Ta
interaktywna aplikacja doskonale wpisuje się w ideę wirtualnych podręczników i
laboratoriów, umożliwiając użytkownikom łatwiejsze zrozumienie praw fizyki,
które rządzą transferem energii. W dobie racjonalnej gospodarki energią oraz
szczególnej dbałości o środowisko naturalne, dogłębne zrozumienie tego
zagadnienia staje się szczególnie istotne. Rozdział \ref{cha:mozliwosci}
dokładniej przybliża możliwości symulatora.

Także z czysto informatycznego punktu widzenia udało się osiągnąć wartościowe
rezultaty. Aplikacja intensywnie wykorzystuje najnowocześniejsze standardy
technologii internetowych dostarczone przez specyfikację HTML5. Ponadto
rozsądna implementacja umożliwiła poradzenie sobie z trudnościami związanymi z
ograniczeniami środowiska przeglądarki internetowej oraz języka \js. Szczegóły
implementacyjne oraz architektoniczne porusza rozdział
\ref{cha:implementacja}.

Przeprowadzona została również nowatorska optymalizacja polegająca na
przeniesieniu obliczeń fizycznych na procesor karty graficznej przy użyciu
technologii \ow{WebGL}. Przedstawione w rozdziale \ref{cha:oblGPU} opracowanie
merytoryczne tej optymalizacji wraz z analizą jej wpływu na wydajność
zaprezentowaną w rozdziale \ref{cha:ocena} może stanowić niezwykle użyteczną
pomoc przy próbie wprowadzenia podobnego udoskonalenia w innej aplikacji.

Oczywiście, wciąż istnieją pola gdzie aplikacja może i powinna być dalej
rozwijana. Na pewno interesującym udoskonaleniem byłoby lepsze wsparcie większych
siatek symulacyjnych, co powinno pozwolić uzyskać jeszcze bardziej wartościowe
oraz ciekawe wyniki symulacji. Wymaga to prawdopodobnie zmian w samych
silnikach fizycznych i stanowi doskonały cel na przyszłość.
